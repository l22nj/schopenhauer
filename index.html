<!DOCTYPE html>
<html lang="et">

<head>
    <meta charset="UTF-8">
    <title>Arthur Schopenhauer: maailm kui tahe ja kujutlus</title>
    <link rel="stylesheet" href="styles.css">
</head>

<body>

<!--<img src="ig_profiilipilt.jpg" alt="pilt">-->

<div class="pealkiri">
    <h1>Eksamiseminari ettekanne</h1>
    <h2>Jakob Läänemets</h2>
    <h2>18.06.2025</h2>
</div>

<div class="sisu">
    <p>
        Schopenhaueri sõnul on ülimaks hüveks tahtest vabanemine, st ka kannatustest vabanemist (sest viimane kuulub
        nähtumusliku maailma juurde).
    </p>
    <p>
        Kas see tähendab ka elamist vooruslikult?
    </p>
    <p>
        Mõeldagu siin vooruslikkusest kui täielikult patust hoidumisest ning kannatustest kui tahtele vastutöötavatest
        ärritustest.
    </p>
    <p>
        Uurin, kas kannatustevabalt elamisest järeldub ka vooruslikult elamine.
    </p>
    <p>
        Selleks oletan, et on võimalik elada kannatustevabalt, ent mitte vooruslikult.
    </p>
    <p>
        Välistatud kolmanda seaduse toel saan viimase väite ümberlükkamisest järeldada, et kannatustevabalt elamisest
        tõepoolest järeldub ka vooruslikult elamine.
    </p>
    <div class="schop1">
        <h3>
            A. Schopenhauer (MTE, II,19. ptk, lk 329-330)
        </h3>
        <p>
            Sest nagu tõrvikud ja ilutuled jäävad päikese käes kahvatuks ja silmapaistmatuks, nii ületab ja varjutab
            ka südameheadus oma kiirgusega vaimu, isegi geniaalsuse, samuti ilu. Väga suur headus võib muude omaduste
            nappust nii täielikult korvata, et meil on lausa piinlik puudusi märgata. Isegi väga napi aruga või
            groteskselt inetu inimene lööb, niipea kui märkame temas nende omaduste kõrval ka tavatut südameheadust,
            otsekui kirkaks, hakkab kiirgama mingit kõrgemat liiki ilu, sest nüüd kõneleb temas tarkus, mille kõrval
            kõik muu tarkus peab vaikima. Sest südameheadus on transtsendente omadus, mis kuulub maapealsest elust
            kaugemale ulatuvasse asjakorda ja millel ei  ole ühismõõtu muu täiusega. Väga suur headus teeb südame nii
            suureks, et see hõlmab tervet maailma, nii et kõik on nüüd südames, mitte enam väljaspool – sest hea
            inimene samastab kõiki olendeid iseendaga. Sellest sünnib temas ka teiste vastu seesama piiritu
            heasoovlikkus, mida inimestel jätkub tavaliselt vaid enda jaoks.    Niisugune inimene ei oska vihastada;
            isegi kui tema intellektuaalsed või kehalised puudused annavad teistele ainet pilgeteks ja mõnitusteks,
            teeb tema oma südames etteheiteid ainult iseendale, et ta on sellisteks väljendusteks põhjust andnud, ning
            ilmutab  nendesamade inimeste vastu endiselt suurimat armastust, ilma et ta peaks end selleks sundima, ning
            usub ja loodab, et nad oma eksimusest tema suhtes kord vabanevad ning hakkavad ka temas ära tundma
            iseennast. – Mis on selle kõrval taip ja geniaalsus?
        </p>
    </div>
    <div class="zadig">
        <h3>
            Voltaire (Jesrad, "Zadig")
        </h3>
        <div class="tsitaadisisu">
            <p>
                "Tulge siia, ma tahan teie tädile tänu avaldada."
            </p>
            <p>
                Ta sasis noormehel juustest kinni ja viskas ta jõkke. Laps langes põhja, ilmus viivuks veepinnale ja
                seejärel neelas ta vetevoog.
            </p>
            <p>
                "Koletis! Sa oled kõige nurjatum inimene!" hüüdis Zadig.
            </p>
            <p>
                "Te lubasite mulle kannatlikum olla," katkestas teda eremiit.
            </p>
            <p>
                "Teadke siis, et maja varemete alt, mille Jumalik Ettehooldus süütas, leidis peremees määratu varanduse;
                teadke siis, et nooruk, kelle kaela murdis Jumalik Ettehooldus, oleks tapnud oma tädi aasta pärast ja teid
                kahe pärast."
            </p>
            <p>[...]</p>
            <p>
                "Inimesed otsustavad kõige üle, kuigi nad ise midagi ei tea," ütles ingel Jesrad.
            </p>
            <p>[...]</p>
            <p>
                "... ja pole olemas halba, millest ei sünniks head."
            </p>
            <p>
                "Aga kui oleks ainult hea ja halba ei olekski?" küsis Zadig.
            </p>
            <p>
                "Siis ei oleks maailm niisugune, nagu ta on. Sündmused reastuksid teise tarkuskorra järgi. Ja see
                teine, täiuslik kord on võimalik vaid Kõrgema Olendi igaveses elupaigas, kuhu halb ligi ei pääse. Tema
                on loonud miljoneid maailmu, millest ükski ei sarnane teisega. See tohutu mitmekesisus annab tunnistust
                tema otsatust vägevusest. Maapeal pole kahte puulehte, lõpmatutel taevalagendikel kahte taevakeha, mis
                oleksid sarnased; kõik, mida sa näed sel väikesel aatomil, kus sa oled sündinud, peab olema kindlas
                paigas, kindlal ajal, vastavalt Kõikehõlmava kõigutamatutele käskudele. Inimesed arvavad, et laps, kes
                hukkus, kukkus vette juhuse tõttu ja et juhuse tõttu põles maha ka maja, aga juhust ei ole olemas: on
                vaid katsumus või karistus või tasu või ettenägelikkus. ..."
            </p>
        </div>
    </div>
    <div class="justine">
        <h3>
            D. A. F. de Sade ("Justine ehk Vooruse õnnetused")
        </h3>
        <p>
            Kui juhtub, et austades igati meie ühiskondlikke konventsioone ning kordagi üle astumata piiridest, mis
            need meile seavad, selgub ometigi, et oleme kohanud üksnes orjavitsu ja ohakaid, samal ajal kui kurjad
            inimesed nopivad üksnes roose - kas ei hakka siis inimesed, kes on ilma jäetud vooruslikust alusest, mis
            oleks küllalt kindel tõstmaks neid niisugustest tähelepanekutest kõrgemale, kas ei hakka nad siis arutlema,
            et on palju õigem lasta end voolul kaasa viia kui sellele vastu seista? Kas nad ei ütle, et Vooruslikkus,
            olgu ta nii ilus kui tahes, on siiski kõige halvem hoiak, mille inimene võib võtta, kuivõrd see osutub
            liiga nõrgaks, et Pahega võidelda, ja et läbinisti laostunud sajandil on kõige kindlam teha nii nagu
            teisedki. Juhul kui nad on veidi teadlikumad - kui soovite nii väljenduda - ja süüdistavad haridust, mille
            nad on saanud, kas nad ei ütle siis nagu ingel Jesrad "Zadig'is", et pole olemas pahet, millest ei sünniks
            midagi head, ja et järelikult võivad nad pahele anduda, sest see on tegelikult vaid üks viis head tekitada?
            Kas nad ei lisa, et laiemas mõttes on täiesti ükskõik, kas see või teine inimene on hea või kuri, et kui
            voorust jälitab õnnetus ja kuriteoga kaasneb õnn, nii et need asjad on Looduse silmis võrdsed, siis on
            palju targem asuda õitsval järjel elavate kurjade poolele kui kiratsevate vooruslike poolele?
        </p>
    </div>
    <div class="eckhart">
        <h3>Meister Eckhart ("Saksamaa teoloogia")</h3>
        <p>
            Neljakümne üheksas peatükk: enda tahtest, ning kuidas Lucifer ja Aadam langesid Jumalast enda tahte läbi.
        </p>
        <p>
            Öeldakse, et põrgus polevat midagi nii palju kui enda tahtmist. See on tõsi. Sest seal pole midagi muud, kui
            enda tahe ning kui poleks enda tahet, siis poleks ka mingit põrgut ja mingit kurja vaimu. Sest öeldakse, et
            Lucifer langes taevariigist ning pöördus ära Jumalast ja selletaolist; see ei ole midagi muud. Sest ta
            tahtis omada enda tahtmist ning ei tahtnud olla ühetahteline igavese tahtega. Nõnda oli ka Aadamaga
            paradiisis. Ning kui nimetatakse enda tahet, siis mõeldakse teisiti tahtmist kui tahab Jumala lihtne ja
            igavene tahe.
        </p>
    </div>
</div>

</body>

</html>